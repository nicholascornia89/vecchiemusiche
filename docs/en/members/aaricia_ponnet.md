---
hide:
  - title
  - navigation
tags: 
  - dancer
  - Oddities & Rarities 2024 
---

# Aaricia Ponnet

<div class="grid" markdown>
![aaricia_ponnet](../assets/images/aaricia_ponnet.webp){align=left width="300" height ="300"}
Aaricia Ponnet groeide deels op in India en die ervaring was van grote invloed op haar leven. Als klein meisje kwam ze in Gent onder de vleugels van Maya Sapera terecht en werd ze getraind in stijlen als Kalbeliya, Chari, Terah Thali, Bollywood en Kathak. Haar liefde voor de Kathak dans volgde ze tot in India, waar ze na haar Master Hindi en Sankrit (Universiteit Gent) met een beurs van de Indiase overheid in de leer ging bij Kathak artieste Shila Mehta in Mumbai. Aaricia treed al op sinds haar dertiende en weet het publiek telkens te raken met haar expressieve en elegante dansstijl. In Mumbai maakte ze deel uit van het Kathak dans ballet ‘Mahasati’ en trad op in het Chhatrapati Shivaji Maharaj Vastu Sangrahalaya (in de koloniale tijd gekend als het Prince of Wales Museum), de National Gallery of Modern Art en het National Centre for Performing Arts.


</div> 

In België zag je haar op grote en kleine podia met de Khan Brothers & Maya Sapera, GoriKa Dance en in producties als ‘Women Speak, inspired by Mahasati’, ‘TAAL’ en ‘Met Handen en Voeten’.

Haar doctoraat in de taalkunde vormt een basis voor haar verdere artistieke werk, waar ze de raakvlakken tussen dans, kunst en taal onderzoekt. Voor haar project ‘Kab Tak’ i.s.m. Sarita Rao, Tristan Visser en Shalan Alhamwy kreeg ze o.a. ondersteuning van Oxford University.
