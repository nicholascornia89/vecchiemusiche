---
hide:
  - title
  - navigation
tags: 
  - musician
  - soprano 
  - Oddities & Rarities 2024 
---

# Laurie Janssens

<div class="grid" markdown>
![laurie_janssens](../assets/images/laurie_janssens.webp){align=left width="300" height ="300"}
De licht-lyrische sopraan Laurie Janssens studeerde in 2009 af met
grootste onderscheiding aan de zangafdeling van het Koninklijk
Vlaams Conservatorium te Antwerpen bij Stephanie Friede. Daar volgde zij liedklas bij Lucienne Van Deyck en Jozef De Beenhouwer. Daarna volgde ze zangles bij Abbie Furmansky en Patricia McCaffrey.

</div> 

Laurie zong reeds de sopraanpartij in concerten zoals Pierrot Lunaire van Schönberg, E. Steins ensemble versie van Mahlers 4de symfonie, Requiem van Rutter, Ein deutsches Requiem van Brahms, Grosse Messe in c van Mozart, Delirio Amoroso van Händel en The wound in the water van Arnesen. Laurie werd in maart 2016 semi finaliste in de Händel wedstrijd te
Londen.

Als klassieke sopraan heeft Laurie niet enkel concerten en recitals,
maar ook operarollen op haar solistische repertoire staan.
Zo zong zij Imeneo in Orfeo e Euridice van Bertoni, Orphelie in Orphelie in de Bovenkamer van Axelle Kennes (wereldpremière), Clarissa in Dolores van Mathias Coppens (wereldpremière) en Lisa in de operette Gräfin Mariza van Kalman. Daarnaast heeft ze in alledrie de Da Ponte opera’s gezongen van Mozart. Zo vertolkte ze Zerlina in Don Giovanni, Despina in Cosi fan tutte en Susanna in Le nozze di Figaro.


