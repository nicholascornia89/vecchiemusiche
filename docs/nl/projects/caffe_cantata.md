---
hide:
  - title
  - navigation
---

# Caffè Cantata

![caffe_cantata](../../assets/images/caffe_cantata.jpg){align =left}

In tegenstelling tot het succes dat madrigaal en opera sinds de revival van vorige eeuw genieten, blijft de cantate het zwarte schaap van de oude muziek. De cantate combineert de polyfone en monodische schrijfwijzen met de dramatiek van het toneelspel.
Juist die mengeling van stijlen heeft ervoor gezorgd dat Europese componisten van de 17de en 18de eeuw in de cantate een voedingsbodem vonden voor uitzonderlijk experiment. En net door die veelvormige natuur is ze moeilijk te begrijpen voor het hedendaagse publiek en de uitvoerders.

Het project Caffè Cantata streeft ernaar de luisteraar dichtbij dit unieke genre te brengen door een reeks korte concerten, waar de cantate in verschillende socio-culturele contexten wordt getoond.

### The Dark Side of the Sun: Antonia Bembo aan het hof van Lodewijk XIV

Het fascinerende leven van de Venetiaanse muzikante Antonia Bembo (c. 1640-1720) blijft nog gehuld in te veel nevels. Toch zijn we zeker van haar artistieke bijdrage in de vereniging van de Italiaanse en Franse muziektradities: les goûts réunis, om François Couperin te citeren. Dit concert tracht een licht te werpen op de relatie van Antonia met het Parijse artistieke milieu aan het hof van de Zonnekoning.

### [Sketches of Arcadia](sketches_of_arcadia.md): de Italian Manner in 18de eeuws Londen

Londen in de 18de eeuw was the place to be voor artiesten en performers op zoek naar rijke werkgevers en mecenassen. Dankzij een bloeiende economie, groeiende industrie, nieuwe inkomsten uit kolonies en een oppermachtige marine groeide Engeland uit tot een welvarende mogendheid binnen Europa en de rest van de wereld. De nieuwe Britse middenklasse profiteerde en kon zich nieuwe vormen van ontspanning permitteren, waarop een bruisende entertainmentsector ontstond met theater, literatuur en muziek.  

Veel Italiaanse kunstenaars uit die periode, onder wie componisten Giovanni Bononcini, Nicola Porpora en Attilio Ariosto, zochten roem en fortuin in de bruisende Noord-Europese metropool. Ook virtuoso instrumentalisten en zangers, zoals zangeres Margherita de l’Épine (afgebeeld op het schilderij Rehearsal of an opera van Marco Ricci, vooraan dit boekje), plaatsten zich in het centrum van het Londense seizoen vol evenementen en geroddel.

## Uitvoerders

- Patrick Beukels, traverso
- Nicholas Cornia, artistieke leiding
- Florian Heyerick, klavecimbel
- Dirk Moelants, gamba
- Jana Pieters, sopraan
- Arina Tsytlenok, traverso
- Lidwien Van Winckel, sopraan
- Veera Voordeckers, klavecimbel


## Media

<iframe width="560" height="315" src="https://www.youtube.com/embed/videoseries?si=FxBabSQKdLH_0WUM&amp;list=PLDTXvtcLnrvHlwguKgqVOmX6XpxSJc_6G" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

