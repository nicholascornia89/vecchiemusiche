---
hide:
  - title
  - navigation
tags: 
  - musician
  - piano
  - Oddities & Rarities 2024 
---

# Jelle Vastershaeghe

<div class="grid" markdown>
![jelle_vastershaege](../assets/images/jelle_vastershaege.jpg){align=left width="300" height ="300"}
Jelle Vastershaeghe is een multifunctioneel all-round pianist met grote stilistische verscheidenheid en geprezen improvisatorische mogelijkheden. Zijn veelzijdigheid blijkt uit de variatie in zijn optredens, waarin hij zich moeiteloos aanpast aan verschillende muziekgenres en samenwerkt met diverse artiesten. De geroemde samenwerkingen met violist Laci Olah, mezzo Helene Bracke, basso Charles Dekeyser en sopraan Jolien De Gendt herdefinieerde de conventionele concertervaring. Met Laci bouwde hij een extensief repertoire op in de entertainmentsector en artistieke wereld. Jelle creëerde met Helene het tragikomisch cabaret Santa’s Wife: De Reizende Poolster, het meeslepend muziektheater Once in a Weill en de ’20 Berlijnse cabaretreminescentie Die Dame i.s.m. O’Brass. Met Jolien exploreert hij een uitgebreid vocaal repertoire doorheen opera en belcanto. Ze volgden online masterclasses met Lisette Oropesa en Kathryn Lewek. Met Charles presenteert Jelle een veelgevraagd evergreen programma (Charles Aznavour, Elvis Presley…). Ze treden regelmatig op het orkest La Chapelle Sauvage o.l.v. Karel De Wilde.



</div> 


Jelle toerde tussen 2011 en 2013 met Pascale Platel in verschillende producties in België, Nederland en Frankrijk. In de daaropvolgende jaren nam hij deel aan literaire programma’s in onder andere Theater aan Zee en werkte hij samen met auteurs zoals Francis Mus, waar hij de muziek verzorgde als afwisseling met de literaire voordrachten.

Jelle behaalde de diploma’s Master of Arts: Uitvoerende Muziek en Master of Arts: Muziekpedagogie aan het Koninklijk Conservatorium van Gent, bij Daan Vandewalle en Vitaly Samoshko, en het Diploma van Leraar aan de Hogeschool Gent.
