---
hide:
  - title
  - navigation
tags: 
  - musician
  - soprano
  - Santa Editta
  - Amorosa Filosofia
  - Sketches of Arcadia
  - Oddities & Rarities 2024

---

# Jana Pieters

<div class="grid" markdown>
![jana_pieters](../assets/images/jana_pieters.webp){align=left width="300" height ="300"}
Na haar talenstudies aan de Universiteiten van Gent en Leuven, studeerde sopraan Jana Pieters zang bij bas-bariton Marcos Pujol aan de School of Arts te Gent, waar ze in 2018 afstudeerde met Grootste
Onderscheiding. Tijdens haar opleiding verloor ze haar hart vooral aan de vertelkracht van de oude muziek. Ze had het geluk om reeds samen te mogen werken met gerenommeerde vocale coaches, dirigenten en artiesten uit deze wereld, zoals onder meer Delphine Galou, Lionel Meunier, Georg Nigl, Dominik Wörner, Sofie Vanden Eynde, Florian Heyerick, Erik Van Nevel, Jan De Vlieger, Peter Heygen en anderen.

</div> 

Naast oude muziek kan ze haar passie voor verhalen vertellen ook kwijt in een divers liedrepertoire. Zo bracht ze onder meer Schumann’s Frauenliebe- und Leben, Schönberg’s Brettllieder, Great American Songbook repertoire en orkestliederen (Op. 8) van Schönberg op de planken.

Ook zong ze rollen als Arminda (La finta giardiniera – V. Van den Elshout, regie / E.Demeyere dir.), Dorothea (Don Chisciotte in Sierra Morena – S.T’Hooft, regie / F.Heyerick, dir.), L’écureuil, La chauvesouris (L’Enfant et les Sortilèges – I. Goris / F. Heyerick), Amor (L’incoronazione de Poppea – C. Petrick / F. Heyerick), en La Musica (Orfeo, Monteverdi – Muziektheater Transparant – L.De Angelis, H. Schwarzman).

Ze zong de voorbije jaren als solist in binnen- en buitenland en vervoegde ensembles als Vox Luminis (Lionel Meunier), Il Gardellino, Ex Tempore (Florian Heyerick), Les Goûts Authentiques (Jan Devlieger), Currende (Erik Van Nevel), Le Pavillon de Musique (Ann Cnop), La Hispanoflamenca, Ensemble Isabella, Les Abbagliati en andere voor concerten in België, Nederland, Duitsland, Frankrijk, Zwitserland, Tunesië, Spanje, Oostenrijk en Finland.

Daarnaast is haar stem te horen op verschillende cd-opnamen met muziek van o.a. Telemann, Graupner, Bach en (her)ontdekkingen Rolle & Sarcuni. Nog tijdens haar studies won ze de publieksprijs tijdens de eerste aan zang gewijde editie van de barokwedstrijd Concours Corneille te Rouen, georganiseerd door Le Poème Harmonique.


